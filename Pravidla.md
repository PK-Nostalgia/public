# Pravidla projektu PK-Nostalgia
## TLDR
1. Nebuďte toxičtí dementi.
1. Přemýšlejte, než něco řeknete.
1. Administrátoři mají vždycky pravdu.
1. Nezneužívejte chyby, ale hlaste je administrátorům.

## Plné změní
### I. Základní ustanovení
1. Administrátoři jsou nejvyšší orgán projektu, rozhodují samostatně ve smyslu konceptu projektu a mají vždycky pravdu. Vůči jejich rozhodnutí není možné se odvolat.
1. Hráči jsou všichni, kteří hrají, nebo hráli na serveru Nostalgia.
1. Hráčem s rozšířenou pravomocí se rozumí hráč, který je oprávněný dozorovat nad hráči a/nebo disponuje oprávněním manipulovat s nehráčskými postavami a není Administrátorem.
1. Souhlas a znalost těchto Pravidel hráč vyjadřuje svou registrací. A svým dalším hraním na serveru Nostalgia potvrzuje znalost právě aktuální verze Pravidel.
1. Poskytovatelem se rozumí poskytovatel fyzického serveru.
1. Na serveru Nostalgia dále platí veškerá relevantní pravidla Poskytovatele.
1. Rozpory, která tato Pravidla neošetřují se řeší běžnou logikou zdravého rozumu. Pokud se hráči nedokáži dohodnout, rozhodující slovo má Administrátor.
1. Důrazně rozlišujme Hráče a Postavu.

### II. Definice trestů
1. Úprava reputace postavy.
1. Zabavení majetku postavy.
1. Zablokování postavy na dobu určitou.
1. Zabavení, či smazání, postavy.
1. Pozbytí práva na individuální podporu.
1. Zákaz komunikace na veřejných ooc kanálech.
1. Odpojení ze hry
1. Zamezení přístupu do hry.
1. Zamezeni přístupu na všechny komunikační kanály projektu (web, discord).

### III. Hráč
1. Herní účty, postavy a vše, co je Hráčem na server odesláno, je majetkem Poskytovatele a není možné si tento obsah jakkoli nárokovat. Hráč navíc zodpovídá za to, že k odeslanému obsahu v okamžil odeslání, vlastnil všechna vymahatelná práva.
1. Hráč může být kdykoliv potrestán, pokud Administrátor uzná jeho provinění za jakkoli závažné. Administrátor není povinnen uvést důvod k udělení trestu.
1. Kontakt s administrátory probíhá výlučně pomocí ticketového systému, nebo pomocí SZ na administrátorem určené platformě (obvykle Discord).
1. Stížnost na postup administrátora, je možné podat kterémukoli jinému administrátorovi. Nicméně, mějte na pamněti, že postup administrátorů je obvykle výsledek jejich vzájemné dohody a ten, který stanovisko oznámil tak učinil po jejich vzájemné dohodě.
1. Hráč má právo žádat o individuální podporu, itemy či ability v souhlasu s částí VI těchto Pravidel.
1. Hráč je povinen mít pro hraní na serveru nainstalovaný Nostalgia Mod v aktuální verzi.
1. Hráč je povinen sledovat oficiální komunikační kanály projektu.
1. Hráč je povinen respektovat Administrátory a jejich rozhodnutí.
1. Hráč je povinen nahlásit jakoukoli i potencionální chybu ve světě.
1. Hráč je povinen nahlásit jiného Hráče, který koná v rozporu s těmito Pravidly.
1. Hráči je zakázáno jakýkoli způsobem nadávat, urážet, pobuřovat, obtěžovat či napadat ostatní Hráče či Administrátory.
1. Hráči je zakázáno porušovat zákony České nebo Slovenské republiky. Takový čin, bude předán oficiálním výkonným orgánům těchto států.
1. Hráči je zakázáno vydávat se za jiného Hráče či Administrátora, nebo vzbuzovat v ostatních hráčích takový dojem.
1. Hráči je zakázáno používat, jakékoliv modifikace herního klienta, které nejsou schválené Adminitrátory. Používání jakéhokoliv druhu hacku, je považováno za hrubé porušení Pravidel.
1. Hráči je zakázáno zneužívat chyb ve hře a aktivně je vyhledávat za účelem zneužití.
1. Hráči je zakázáno obcházet herní mechanismy nastavené Administrátory.
1. Hráči je zakázáno vlastnit víc než jeden herní účet. Používání více herních účtů z jedné IP adresy je trestné. Hraní více hráčů z jedné IP adresy je nutné hlásit Administrátorům. Pokud takový případ odhalí Administrátoři, bude dotčeným dána příležitost se dodatečně obhájit pouze pokud nepůjde o zřejmé porušení Pravidel (tj. v případech neznalosti).
1. Hráči je zakázáno sdílet svůj herní účet dalším lidem.
1. Hráči je zakázáno propagovat jakýmkoliv způsobem jiný projekt podobného zaměření a to včetně uvádění jeho názvu.
1. Hráči je zakázáno aktivně zjišťovat herní postavy Administrátorů, prozrazovat je ostatním Hráčům a obtěžovat administrátora jakýmikoliv požadavky určenými Administrátorům.
1. Hráči je zakázáno přesouvat peníze a výbavu mezi svými postavami posíláním poštou, předávání přes ostatní hráče, či jakýmkoliv jiným způsobem bez souhlasu Administrátorů.

### IV. Roleplay
1. Na serveru je vyžadován herní styl Role Play (RP) a to vždy a bez výjimky. RP komunikace se nevyžaduje na neveřejných a ooc kanálech (general, chat, whispy, party chat, ...) k tomu určených.
1. Veškeré nerozhodné RP záležitosti se řeší pravidlem rollu. Ve výjmečných případech smí hráč kontaktovat Administrátory, kteří rozhodnou dle svého uvážení a bez možnosti odvolání.
1. Postavy musí mít jméno nejméně tři znaky dlouhé. Jméno nesmí obsahovat neslušné výrazy, pohoršovat či zesměšňovat ostatní Hráče. Jméno musí odpovídat statusu jména, nesmí jít o „sérii náhodných znaků“, nesmí jít o jméno ani modifikace jména známé postavy z reálného či fantasy světa. Jméno nesmí připomínat jména, přezdívky či jména postav Administrátorů.
1. Je zakázáno ignorovat nehráčské postavy, především postavy představující výkonnou moc.
1. Je zakázáno bez předchozí domluvy používat tzv. poweremoty.
1. Je zakázáno zneužívat mimoherní informace a informace, které neměla postava možnost sama zjistit.
1. Je zakázáno bez souhlasu Administrátorů opouštět herní zónu. Herní zóna je specifikována [zde](herní-zóna.svg). Případné podzemní lokace, jejichž část zasahuje mimo herní zónu, jsou tolerovány, pokud nejsou používány k opuštění herní zóny ani toto svou podstatou neumožňují (tj. nejde o tunel mimo herní zónu).
1. Násilnické RP, zmrzačení, RP smrt:
	1. Pokud poškozený Hráč nesouhlasí, vždy jde o maximálně vážná, ale vyléčitelná zranění.
	1. Trvalé zmrzačení a podobné nelze nijak zrušit či vyléčit bez souhlasu Administrátorů.
	1. O udělení RP smrti rozhoduje vždy poškozený, nezávisle na vůli útočníka. Může být využito právo rozhodnutí Administrátora.
	1. Oznámení záměru udělit RP smrt útočník souhlasí také s možností udělení RP smrti jeho postavě.
	1. O smrti či zranění nehráčských postav rozhoduje vždy Administrátor.
1. Ability vyjadřující plížení a skrývání lze použít jen pro plížení ve stínech či jinak dobře zdůvodnitelých případech. Tyto ability je zakázáno používat pro samotné jejich mechanismy, tedy například zmizení uprostřed davu hráčských, či nehráčských postav a příšer.
1. Odhlašování a neaktivitou (AFK) je v rámci možností zakázáno narušovat přirozenou atmosféru světa. Neaktivní postava musí být vždy označena příkazem /afk. Výjimku tvoří pády herního klienta, připojení k Internetu aj.
1. V rámci RP je povoleno do určité míry používat vulgární slova, pokud to neobtěžuje ani nepobuřuje ostatní Hráče.
1. Erotické RP je na serveru tolerováno pouze tehdy, kdy neobtěžuje ani nepobuřuje ostatní Hráče.
1. Organizované útoky na frakce smí probíhat pouze za souhlasu, nebo dohledu Administrátora. Nejde o povolení samotné akce, ale o její adekvátní řízení ze strany dotčené frakce, jejíž členové nemají a nebudou stát na pozicích a čekat na porážku. Útoky vedené bez souhlasu či dohledu Administrátora nebudou mít na frakci žádný zásadní vliv a frakce se z nich vzpamatuje v původním rozsahu.

### V. Vedení příběhu
1. Hráčům je povoleno v rozumné míře u nekritických postav a situací předpokládat reakce nehráčských postav (např. úsměv a pokývnutí od hospodské, které jste právě zaplatili pivo, ne už ale její svědectví o tom, jak ji někdo obtěžoval).
1. Administrátoři mohou jinému Hráči udělit pravomoc hrát nehráčské postavy.
1. Hráčům i Hráčům s rozšířenou pravomocí, je zakázáno bez povolení Administrátora činit důležitá rozhodnutí přímo se týkající Hráčů (rušení RP smrtí a jiné) a trvalé přidělování itemů či abilit.
1. Hráčům i Hráčům s rozšířenou pravomocí je zakázáno bez povolení hrát vládce frakcí či jiné příběhově významné postavy. Či jménem frakcí příjmat či vydávat jakékoli kritické informace.
1. Hráčům a Hráčům s rozšířenou pravomocí je zakázáno bez povolení hrát či konat dozor u situací, u kterých dochází ke střetu zájmů.
1. Hráč s rozšířenou pravomocí má právo odmítnout kdykoliv dozor nad libovolným hráčem, či situací.

### VI. Individuální podpora
1. Individuální podpora zahrnuje zisk běžně nedostupné výbavy či abilit,
případně další běžně nedostupné záležitosti.
2. O individuální podporu má právo požádat každý Hráč, který splňuje na stavená pravidla pro podání žádosti.
3. Je na uvážení Administrátorů, zda žádosti vyhoví či ne.
4. Žádosti o individuální podporu se podávají pomocí určeného systému. V odůvodněných případech lze požádat o individuální podporu jinou cestou.
5. Stanovená pravidla pro umožnění podat žádost o individuální podporu:
	1. Doba od odbanování v případě, že účet byl banován, nesmí být menší než 60 dnů.
	1. Účet nesměl pozbýt práva na individuální podporu.
	1. Na jednu postavu lze podat nejvýše pět žádostí. Výjimku může stanovit Administrátor. Toto pravidlo se nevztahuje na ostatní zúčastněné v žádosti, není-li stanoveno jinak.
	1. Postava musí mít odehráno nejméně pět celých dní.
	1. Postava, která vyrobí vybavení či se dále podílí na vybavení žádosti musí splňovat výše uvedená pravidla kromě bodu 5.4.
	1. Učit ability ostatní postavy smí pouze postavy, u nichž o tom bylo předem rozhodnuto Administrátorem.